# -*- mode: mandoku-view; -*-
#+TITLE: 子夏易傳
#+DATE: 2015-08-24 21:53:12.047777
#+PROPERTY: ID KR1a0002
#+PROPERTY: BASEEDITION WYG    
#+PROPERTY: JUAN 提要
<pb:KR1a0002_WYG_000-1a>¶
欽定四庫全書　　　　　經部一¶
　子夏易𫝊　　　　　　　易𩔖¶
　　提要¶
　　　　(臣/)等謹案子夏易𫝊十一卷舊本題卜子夏撰¶
　　　　案説易之家最古者莫若是書其偽中生偽¶
　　　　至一至再而未已者亦莫若是書唐㑹要載開¶
　　　　元七年詔子夏易𫝊近無習者令儒官詳定¶
　　　　劉知㡬議曰漢志易有十三家而無子夏作𫝊¶
<pb:KR1a0002_WYG_000-1b>¶
　　　　者至梁阮氏七錄始有子夏易六卷或云韓嬰¶
　　　　作或云丁寛作然據漢書韓易十二篇丁易八¶
　　　　篇求其符合事殊隳刺必欲行用深以為疑司¶
　　　　馬貞議亦曰按劉向七畧有子夏易𫝊但此書¶
　　　　不行已乆今所存多失真本荀朂中經簿云子¶
　　　　夏𫝊四卷或云丁寛是先逹疑非子夏矣又隋¶
　　　　書經籍志云子夏𫝊殘缺梁六卷今二卷知¶
　　　　其書錯謬多矣又王儉七志引劉向七畧云¶
<pb:KR1a0002_WYG_000-2a>¶
　　　　易𫝊子夏韓氏嬰也今題不稱韓氏而載薛¶
　　　　虞記其質麤畧㫖趣非逺無益後學云云是¶
　　　　唐已前所謂子夏𫝊已為偽本晁説之𫝊易¶
　　　　堂記又稱今號為子夏𫝊者乃唐張弧之易¶
　　　　(案唐張弧為大理寺評/事有素履子别著録)是唐時又一偽本並¶
　　　　行故宋國史志以假託子夏易𫝊與真子夏¶
　　　　易𫝊兩列其目而崇文總目亦稱此書篇第¶
　　　　畧依王氏決非卜子夏之文也朱KR0156尊經義¶
<pb:KR1a0002_WYG_000-2b>¶
　　　　考證以陸徳明經典釋文李鼎祚周易集解¶
　　　　王應麟困學記聞所引皆今本所無徳明鼎¶
　　　　祚猶曰在張弧以前應麟乃南宋末人何以¶
　　　　當日所見與今本乂異然則今本又出偽託¶
　　　　不但非子夏書亦並非張弧書矣流𫝊既久¶
　　　　姑存以備一家云爾乾隆四十五年二月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1a0002_WYG_000-3a>¶
　　　　　　　　總　校　官　(臣/)　陸　費　墀¶
